---
layout: letter
title: Hej
email:
  url: mailto:niklas@stadi.gs
  text: niklas@stadi.gs
homepage:
  url: http://niklas.stadi.gs
  text: niklas.stadi.gs
---

![Jag](http://niklas.stadi.gs/media/pic.jpg)

### Hej, 

<img src="/media/pic.jpg" align="right"  style="margin-left: 2em; margin-bottom: 2em;">
Jag söker tjänsten som frontend-utvecklare hos er på StepLock Access då annonsen fick mig att känna mig träffad.

Jag bor i Falun sedan sex år tillbaka med min fru och mina två barn och vill gärna arbeta närmare hemmet.

Jag har arbetat länge som frontend-utvecklare, främst med React och TypeScript. Jag fick upp ögonen för just React redan 2013 och har rört mig i den intressesfären sedan dess och har djup kunskap i ämnet.

Tidigare har jag arbetat med allt från mindre, snabba team till stora organisationer. Bland annat har jag varit med och byggt gränssnitt hos Apple Maps, Spotify och Oden Business Intelligence. Jag har varit rörlig som konsult, men har även haft en längre anställning på produktbolag.

Jag har kunskap som sträcker sig över hela stacken. Jag arbetar huvudsakligen i Linux och är inte främmande för att sätta upp CI-jobb eller lägga till ny funktionalitet i backend. Men det är just i Frontend, och i allt som det innefattar, som min kunskap brukar göra mest nytta.

Oavsett om jag jobbar med gränssnitt som används direkt av användaren eller väldigt tekniska detaljer så handlar det i slutändan alltid om att kunna uppnå och förvalta en god användarupplevelse. En personlig "pet peeve" för mig är när man väljer att tumma på användbarheten till fördel för ett visst designval. Bra design för mig är när användbarhet och design samspelar.

Just nu jobbar jag med Securitas kundplattformar, där mycket handlar om att städa i kodbaser med teknisk skuld, förbättra prestanda och implementera ny funktionalitet. Även om jag är anställd av Sogeti i Borlänge så sker arbetet med Securitas nästan enbart på distans. Det är jag van vid och det finns fördelar med det, men personligen föredrar jag helt klart hybridarbete. Jag uppskattar att kunna ta en kaffe tillsammans med de människor som jag delar arbetsutmaningar och framgångar med.

I mitt CV har jag valt att belysa Oden Business Intelligence för er, som jag tror ligger ganska nära det ni gör rent tekniskt. Det är även den längsta posten på CV:t.

I övrigt är jag en glad person med lite udda humor. Jag bryr mig om människor omkring mig och har lätt att upptäcka när någon far illa. Även om det lätt blir fokus på det tekniska i vår bransch så är den personliga utvecklingen hos mina kollegor minst lika viktig.

Om ni tror att jag kan passa hos er så tar jag gärna en vidare dialog.

Vänliga hälsningar,
Niklas Stadigs
